# -*- mode: mandoku-view; -*-
#+TITLE: 何文簡疏議
#+DATE: 2015-08-24 22:32:51.151517
#+PROPERTY: ID KR2f0023
#+PROPERTY: BASEEDITION WYG    
#+PROPERTY: JUAN 卷六
<pb:KR2f0023_WYG_006-1a>¶
欽定四庫全書¶
　何文簡疏議巻六　　　　明　何孟春　撰¶
　　申戒邉官疏¶
題為申戒邉官以正邦憲事據雲南等處提刑按察司¶
呈為查㕘軍職事奉臣信牌前事依奉查開㕘問軍職¶
一起該本司問得犯人釧保招稱大理衛太和所管操¶
千戸汪琮正徳七年八年内節次賣放操軍何益等三¶
十二名認納月錢共海蚆九千六百索正徳九年又賣¶
<pb:KR2f0023_WYG_006-1b>¶
放操軍楊定等十六名認納月錢共海蚆四千八百索¶
入已事發持刀趕殺差人又令使女懷抱小兒攔阻後¶
將伊連刀捉獲審証明白省候具招詳允查得本官别¶
巻於正徳十年㕘奉都察院勘合行提至今未到一起¶
該分巡金滄道問得犯人楊瑋招稱正徳十一年洱海¶
衛指揮王官將軍丁馮鐸挟私責打送監因傷患病領¶
出身死一起該分巡洱海道問得犯人鄒學招稱正徳¶
十一年楚雄衛千戸許宏將原經收寄庫秋糧銀兩領¶
<pb:KR2f0023_WYG_006-2a>¶
出給軍口糧外餘銀四兩八錢侵欺入已一起該整飭¶
金騰兵備副使劉莭問得犯人楊景祥招稱正徳十年¶
騰衝司百戸張鑑指稱鎮守内外官員名頭科收軍人¶
楊紞等銀五十九兩四錢除送王太監外餘銀四十一¶
兩四錢侵欺入已一起該整飭臨安兵備副使吳便問¶
得犯人沈濟招稱正徳十二年臨安衛千戸單文指稱¶
兵備官員名頭誆騙土舎普顯金鐲頭一對重十兩銀¶
楪十五箇重五十二兩入已一起該管屯副使史良佐¶
<pb:KR2f0023_WYG_006-2b>¶
問得犯人董慶元招稱大理衛千戸朱麟侵欺正徳八¶
年分秋糧銀三十九兩二錢四分五釐二絲正徳九年¶
分麥糧銀一百三十八兩六錢秋糧米二百八石五斗¶
九升將銀三兩五錢送與掌印千戸陳忠接受入已一¶
起該帶管分巡金滄道副使汪標問得犯人趙禮招稱¶
大理衛指揮戴瓚將捕盜失事住支俸糧於正徳十三¶
年三月内隠情闗衛開支至正徳十四年四月毎月盜¶
支糧米三石共三十九石入已一起該帶管整飭瀾滄¶
<pb:KR2f0023_WYG_006-3a>¶
兵備僉事周愚問得犯人金璨招稱瀾滄衛千戸金琳¶
侵欺𢎞治十一年分馬料折銀一百五十一兩八錢六¶
分四釐一毫又侵欺在官贓罰銀四十兩五錢千户楊¶
泰侵欺正徳六年分麥糧銀二兩七分又冒支正徳八¶
年九年軍人許義口糧共二十一石入已一起該整飭¶
金騰兵備副使汪標問得犯人吳奏招稱騰衝司百户¶
吳泰侵欺𢎞治八年糴穀備邉銀四十兩𢎞治十三年¶
起至十六年分本所歳徴預防邉患稻穀共八十石五¶
<pb:KR2f0023_WYG_006-3b>¶
斗𢎞治十七年馬料榖一百九十三石𢎞治十八年至¶
正徳四年稻穀共一百一十九石正徳五年六年七年十¶
年分預防邉患稻穀共一百一十石五斗入已一起該¶
管屯副使史良佐問得犯人路亨招稱楚雄衛定逺所¶
倉署掌印記百户陳俸正徳十四年八月内為事將印¶
記暗與省祭官楊福傑接管得受銀十兩入已各等情¶
事發拘審明白具招詳允闗司將指揮王官千户許宏¶
單文朱麟陳忠百户張鑑陸續具本㕘奏未示指揮戴¶
<pb:KR2f0023_WYG_006-4a>¶
瓚千户金琳楊泰百户吳泰陳俸俱見未㕘等因備呈¶
到臣除行該司將汪琮差人守提王官等案候提問戴¶
瓚等作急㕘奏外臣查得𢎞治六年為公務事該部院¶
㑹議題准雲南軍職有犯除求索科斂誆騙恐嚇等項¶
輕罪悉遵舊制㕘奏至日提問若人命強盜謀故人命¶
故禁故勘一應真犯死罪并監守自盜常人盜誆騙夷¶
方及上官承襲財物受財枉法各贓至滿貫者俱聴問¶
刑衙門備呈巡撫官處拘審明白就與追檢暫發覊候¶
<pb:KR2f0023_WYG_006-4b>¶
開具實跡奏請提問發落若㕘奏已到不服提問及延¶
至三箇月上不行出官歸結并倚恃兇頑揑詞奏告或¶
買求主使他人奏告無辜審係涉虚問擬改調邉衛及¶
一年之上不赴官者照依逃官事例問發為民子孫襲¶
替仍調别衛帶俸差操不許管軍管事蓋緣天下軍職¶
官員𩔖出恩䕃㒺知國法而雲南衛所司禦設置土官¶
地方薰染諸夷性習傲上虐下趨利忘義尤為放逸靡¶
所不為及至犯罪被拘輒又自倚軍職不行出官或宣¶
<pb:KR2f0023_WYG_006-5a>¶
揚伸訴而髙坐本家或委棄職守而潜居夷域官司㒺¶
究奸惡無懲是以先年特為厲禁用戒邉官不同恒典¶
但前項事例𢎞治十三年已經革去今問刑例内不載¶
切照雲南去京萬里而為事聽叅職官俱仍支俸叅奏文移¶
上下往反動踰一年之外方得提問人不復知畏法法¶
不足以立威如汪琮王官戴瓚等輩久逭正刑濫縻常¶
禄爰自敗露以来六七年者有之四五年者有之少亦¶
閱參二年恵惡長奸害政非細如蒙乞勅都察院㑹官¶
<pb:KR2f0023_WYG_006-5b>¶
計議合無查照先年題准事例再加斟酌今後雲南軍¶
職有犯除徒流笞杖輕罪遵照舊制支俸聴㕘外若雜¶
犯死罪以上如前經革事例之所云者俱聴問刑衙門¶
備呈撫按官處一面冠帶散拘審究明白就與追檢暫¶
發覊候行令原衛司所住俸一面開具實跡奏請區處¶
其或抗違不行出官延至三箇月以上者雖稱未經審¶
究即係事情得實懼罪躱避一面行令住俸一面將干¶
證人犯追問明白具實㕘奏若㕘奏已到不服提問及延至三¶
<pb:KR2f0023_WYG_006-6a>¶
箇月上不出歸結并倚恃兇頑揑詞奏告或買求主使他¶
人奏告無辜審係涉虚亦照前例問擬改調邉衛及一¶
年之上不赴官者照依逃官事例一體問罪為民子孫¶
襲替調别衛所帶俸差操不許管軍管事敢有隠情將¶
男赴部替職都司該衛掌印官吏俱各㕘問枉法贓罪¶
照例施行仍不准替如此庶厲禁復明人心有警威令¶
克施刁風可息縁係乞申舊例戒邉官以正邦憲事理¶
未敢擅便為此具本差承差親賫謹題請㫖正德十五¶
<pb:KR2f0023_WYG_006-6b>¶
年三月初七日¶
　　地震疏¶
題為地震事據雲南府安寜州申稱正徳十五年二月¶
初八日午時地震従西北方来續據本州禄豐縣申本¶
日時地震従西北方来響向東南方去又據姚安軍民¶
府申本日時地震従西来有聲如雷將本府公㕔并軍¶
民房屋震動俱各有損往東南去又據大理府衛各申¶
本日已時地震從西南来向東北去有聲震動軍民房¶
<pb:KR2f0023_WYG_006-7a>¶
屋又據本府賔川州申本日時地震二次従西南来向¶
東北去有聲又據蒙化府申本日時地従西北大震徃¶
東南七遍有聲如雷至午時又従西北震往東南一遍¶
至亥時又從東南震往西北二遍初九日寅時又従西¶
北震往東南二遍因震牆倒壓死民人王憲幼男一口¶
又據蒙化衛申報日時次數相同及稱北門城樓下西¶
北角外牆搖倒髙七尺横一丈東北城牆垜子揺倒十¶
箇損裂二十餘箇月城垜子損裂七箇東南城牆角損¶
<pb:KR2f0023_WYG_006-7b>¶
裂高一丈横一丈六尺本衛經歴司㕔屋脊揺倒一丈¶
又據白鹽井鹽課提舉司申本月初八日已時地震二¶
次従西南来震動軍民房屋初九日夜微震一次又據¶
鶴慶軍民府申本月初八日午時地震二次従西北来¶
向東南又従東南震回西北揺動公廨軍民房屋等因¶
各申報到臣卷查正徳十年以来大理等處不時地震¶
俱經前巡撫官陸續具題去後今據前因臣聞地者隂¶
也法主於静宜静而動為隂有餘民生安土夷𩔖屬隂¶
<pb:KR2f0023_WYG_006-8a>¶
雲南地方諸夷雜處今乃頻年有此災異此民不聊生¶
而夷甚可慮之應也推原其故蓋由臣并各該官員在¶
今地方利有所當興者未能舉行害有亟當去者未能¶
除革閭閻之下不免誅求之歎疆場之内常罹攘奪之¶
虞職則未脩罪得焉贖除痛加脩省及行雲南都布按¶
三司各行所屬府州縣衛司所大小衙門一體脩省城¶
牆官房搖倒損裂去處行屬查照脩理人口壓死之家¶
量為賑給務求實政以消咎徴外緣係地震事理為此¶
<pb:KR2f0023_WYG_006-8b>¶
具本差承差李載親齎謹具題知正徳十五年四月初¶
九日¶
　　積年草賊疏¶
題為積年草賊嘯聚山林刦殺人財攻燒村寨事據整¶
飭臨安兵備帶管分巡臨元道雲南按察司副使吳便¶
呈奉臣信牌劄付前事正德十五年三月十九日據廣¶
西府申准本府署府事澂江府通判王鐈闗據彌勒州¶
永白村被虜監生楊志聰弟楊志明楊志宗佃民李景¶
<pb:KR2f0023_WYG_006-9a>¶
等連名狀告先年被十八寨强賊阿海虧洪等為惡敵¶
殺官軍志明兄因承委捕解四賊受賞後被千夫長王¶
仲明主縦前賊阿保阿吾等聚成伍寨吹動響器張打¶
旗號分領八百餘徒各執器械將煙白山曲納樂等寨¶
佃民阿令者覽等家人財刦虜情詞累告在官正徳十¶
四年捕獲賊首阿保解問外本年六月内被前賊復聚¶
五百餘徒分為三哨將佃民阿令者比有召等二村房¶
屋燒燬搶去水黄牛五十餘隻并家財穀麥等項具告¶
<pb:KR2f0023_WYG_006-9b>¶
州府行捕因賊勢衆無可奈何反被洪州村潛住江西¶
人艾廷松引領阿保義男阿鮓并前賊者所者妥等馬¶
步七百餘徒各執長槍黄旗號頭分為四哨正徳十五¶
年二月初十日將本村并老悟土䝤三寨圍殺燒燬房¶
屋百十餘間因記前讎將楊志聰并妻楊氏男楊俊徳¶
楊九五姪男楊賢女桂月桂任并佃民那本者韈有歹¶
者方奴春冬奴阿定進安等十五名口虜去又將志聰¶
弟楊志通義男楊車龍殺死楊八有来等七名射傷又¶
<pb:KR2f0023_WYG_006-10a>¶
搶去楊志學楊洪李景叚春阿自必五等一百餘家毛¶
色不等馬五十餘匹耕牛一百五十餘隻豬羊三百餘¶
隻口監生路引一紙并家財器皿衣服虜盡人民殺散¶
等情又據火莫龍村莊户何志聦阿革阿勝李七連名¶
告正徳十四年五等月内被十八寨強賊阿勿者特韈¶
希馬柰阿土木色等三次困圍本村燒燬房屋一百五¶
十家燒死幼男女一十口虜去伯夷二十一名殺死阿¶
留阿尚等九名搶去牛馬豬羊一千六百有零并衣服¶
<pb:KR2f0023_WYG_006-10b>¶
榖米户絶人亡状告本府張知府處本年十月二十九¶
日通行申蒙兵備差委千户馬珉帶領被害范朝宣普¶
文得等告准明文㑹同本府牌差千夫長王仲明老人¶
李有也前進十八寨撫勘強賊勢惡不容入寨各役回¶
呈本官親詣本州㑹調師宗州土舎龍節千夫長自那¶
并本州千百夫長龍泉番洪兵夫自備乾糧欲進撫捕¶
蒙上司見賊勢惡恐致失事行令暫且停兵本官回府¶
兵夫四散強賊愈加放肆本年二月初十日將總速牙¶
<pb:KR2f0023_WYG_006-11a>¶
官莊一帶燒燬五十餘家牛馬豬羊盡行抄搶等情又¶
據本州豐篤村民阿雙阿習等連名告稱本年二月初¶
十日以来被法果路韈卜髙頭甸黒土等寨強賊者革¶
者擺阿寺阿革阿少阿俄阿必沙者阿方阿吐者討者¶
黑者得阿豆阿旦赤立等七百餘人分作四哨攻打楊¶
志聰等寨一哨將雙一寨圍困搶去馬二十八匹牛四¶
十八隻羊一百三十六隻豬三十餘口虜去男婦泥吉¶
母厄柰黑柰卜適作番受阿旦阿鶚柰自阿魯怕㱔額¶
<pb:KR2f0023_WYG_006-11b>¶
乃者方阿弟等二十六名口稻穀百十餘石并家財衣¶
氈等情又據矣勒村生員楊璽弟楊通告稱前項月日¶
被十八寨強賊阿上阿吾赤普阿赤阿希者托等莭將¶
管下普特小黑舊納勒白虐擺習初白五村人民殺散¶
牛羊財物盡行搶去等情又據禄克村貢生楊仁弟楊¶
定告稱本年三月初三日被十八寨強賊阿擺阿乂等¶
率領馬步五百餘徒將本村圍困燒燬佃民李章等五¶
十家搶去馬二十七匹牛四十三隻豬羊一百餘隻口¶
<pb:KR2f0023_WYG_006-12a>¶
將一村人民殺散切思十八寨強賊將法果髙頭甸等¶
寨賊首阿革阿勿阿擺等僣稱主人侍長總兵名目日¶
毎嘯聚千百餘黨倚恃山險箐深不時出没流刦今日¶
虜一村明日殺一寨不惟寜州通海等處地方受害見¶
今本州所轄永白矣勒禄克等三十餘寨悉被攻燒戶¶
絶人亡所餘無幾遺下糧差負累等情各告到府案照¶
先莭奉兵備副使吳便信牌為刦搶殺害地方等事莭¶
奉撫按衙門批詞前事牌仰本府着落掌印官㑹同指¶
<pb:KR2f0023_WYG_006-12b>¶
揮查俊督併土舎龍莭千夫長自那併各有名龍泉趙¶
成等量起兵夫牛叢火甲親詣十八寨等處有名賊巢¶
將有名賊首撫拘到官諭以朝廷恩威殺伐利害令其¶
改悔將今節次各起被告強賊盡首出官原刦搶殺人¶
口財畜照數追出陪償餘黨悉不追究省令各安生理¶
若仍前㝠頑不聴撫諭就便相度機宜設法緝捕務將¶
真正贓賊獲解以靖地方如是賊勢衆大卒難擒捕應¶
該作何處置作急呈来施行等因移闗到職㑹同臨安¶
<pb:KR2f0023_WYG_006-13a>¶
衛指揮查俊遵奉間續准本官闗亦為前事㑹同牌差¶
在城驛驛丞郭森把事尹傑趙玘督同彌勒州土舎昂¶
繼先義官段紹先老人李有也等齎執撫諭印信告示¶
前去各寨撫拘不期賊首阿勿阿利等仍前聚衆糾同¶
叛逆那代漏網強賊在彼恃險逞惡赶殺差人不容入¶
寨回呈到職查得本府節年巻内據建水寜州阿迷等¶
州被害民范程林范玉魯法者哀者舊鮓矣等并本府¶
彌勒州民趙林楊永楊受宗阿丁余昂楊仲芳楊志明¶
<pb:KR2f0023_WYG_006-13b>¶
何義等各告累被十八寨法果等寨賊首阿勿者特阿¶
利阿革者箇等朋惡聚衆不時過界刦搶攻打村寨抄¶
搶財畜殺死人命等項重情在官詞状難以悉開今看¶
得十八寨草賊生發積惡年深比年累次委官招撫隨¶
撫隨叛當時賊衆不過五七百人尚倚住寨險峻林箐¶
深宻不能撫捕至今草賊生發騎步約有三千餘徒養¶
成大惡愈加放肆吹動響器張打旗號披帶盔甲刦殺¶
人財攻燒村寨日甚一日被害者已為流轉之尸驚散¶
<pb:KR2f0023_WYG_006-14a>¶
者俱作饑寒之鬼今附近賊巢村寨三十餘處婦女恐¶
懼躱避深箐男子日夜執械隄防似此貽患地方荼毒¶
生靈罪惡滔天神人共怒其賊既不聴撫在法實所難¶
容若行巡捕官兵毎處不過三五十名豈能捕獲切照¶
兵部飛報賊情事例内開各處但有草賊生發𦂳急該¶
管官司即便依律調撥官軍乗機勦捕火速差人申報¶
如有朦朧隠蔽不即申報失誤軍機貽害地方依律從¶
重㕘究此係職等責任所在萬一前賊兇惡愈肆致有¶
<pb:KR2f0023_WYG_006-14b>¶
失䧟罪死何贖如蒙准申乞行副使吳便查照撫按衙¶
門節次批詞信牌事理行令量起本府并師宗彌勒二¶
州土舎龍莭千百夫長自那龍泉義官趙深趙倫等下¶
民兵五千名令各自備數日行糧炒麵本職㑹同指揮¶
查俊督率本府經歴劉勤土官照磨髙世安帯領兵夫¶
人等前去十八寨分哨住劄撫捕但十八寨接連各州¶
地界俱有通行道路恐賊迯遯又為費事前項量起兵¶
夫自帶炒麵實難持久本職預借本府并彌勒州殷實¶
<pb:KR2f0023_WYG_006-15a>¶
之家飯米約及三四百石行彌勒州轉委維摩州吏目¶
郭澄督同老人把事収給暫助行糧事完之日申請還¶
補又恐此後用盡難繼均乞定奪施行等因畫圖申詳¶
本院看得起調兵夫動支錢糧撫捕乆惡賊衆事情重¶
大該道官未經先禀難以遥度牌仰本職作急㑹同分¶
守官員親詣該府地方相機審處従長定奪如必進圍¶
應須捕治遇險則要害所當據何以使賊不致奔逸持¶
久則饋餉不可缺何以使賊坐致困斃夫貪功妄殺有¶
<pb:KR2f0023_WYG_006-15b>¶
傷好生之德而養寇自玩重貽將来之害惟計出於萬¶
全庶功収於一舉申内所言當預備者宜従作急處置¶
呈奪施行奉此又奉本院劄付前事㑹同鎮守巡按衙¶
門看得十八寨圖髙頭黑土法果法鮓六石足卜龍潭¶
路阿卜等村寨俱係藏賊巢穴賊所棲託非一處澂江¶
路南阿迷彌勒建水寜州等府州俱有通賊道路賊所¶
出没非一途前項強賊倘復撫之不聴諭之不從法在¶
必誅兵非得已若要害無人守把寨分缺軍截遏則兵¶
<pb:KR2f0023_WYG_006-16a>¶
勢不相聨絡賊徒終得遯迯臨事好謀雖無傷敗之虞¶
失㑹後期終鮮俘馘之績况坐甲以裹糧為先行師有¶
後爨之慮兹欲頓兵攻堅又當振廩相續劄仰本職并臨¶
元道守巡官㑹同計議應撫應勦守巡官宻切差人前¶
去澂江路南阿迷彌勒建水寜州等府州着落各該應¶
捕人員率領本處兵夫於十八寨附近通賊道路預先¶
守把兵備仍量選調臨安等衛操守官軍動支無礙官¶
銀與守巡官各於廣西府并彌勒州分布住劄再加詳¶
<pb:KR2f0023_WYG_006-16b>¶
度令委官王鐈等率領土流官舎起取所屬民兵直抵¶
十八寨賊巢振揚威武昭示刑徳彼若革心改圖厥角¶
謝罪將今莭次被告有名强賊送出即照先年處置夷情¶
事理撫處施行若又再三不聽不從亦要隨變制宜相機行¶
事明賞罰以作士氣申號令以一人心宻構鄉導之人廣¶
集奔命之士賊既天奪其魄我為師出有名彼散不得¶
逃聚失所據浃旬之内氛祲可除如是該府申報不合¶
機宜各官㑹議另有處置就便具呈飛報定奪施行奉¶
<pb:KR2f0023_WYG_006-17a>¶
此巻查先為強賊聚衆白晝攻打村寨殺虜人財燒燬¶
房屋等事奉鎮守撫按衙門批據廣西府申准知府張¶
縉闗前事行該本職㑹同分守左㕘議羅方議照十八¶
寨強賊恃險負固累惡不悛知府張縉申要督調官兵¶
設法撲滅固為地方至計但訪得本官起倩兵夫已令¶
自備行糧半月却又科𣲖民間大家小户約銀二千餘¶
兩逼迫逃竄先失人心合無仍令本官再勘保無後艱¶
重申定奪等因呈奉巡撫衙門議得安民事不専於治¶
<pb:KR2f0023_WYG_006-17b>¶
盜治盜法莫先於禁貪知府張縉既酷且貪而欲驅積¶
怨之民以臨死戰之地決難成功決致僨事批仰本職¶
戒諭間本官自知事巳難為罪亦將露於本年十一月¶
二十九日棄任在逃該分守左叅議羅方具呈本院批¶
仰㑹同本職勘報以憑叅奏等因行間正徳十四年十¶
二月初二等日正徳十五年正等月日不等節奉撫按¶
衙門批據軍民舎餘范玉杜見劉宇鄭杲楊宗美王能¶
波美白林師哄楊玘悟莭李昊等節次各告并據臨安府¶
<pb:KR2f0023_WYG_006-18a>¶
彌勒州臨安衛鎮撫孫鎮冠帶總旗李鉞曲江巡檢司¶
曲江驛羅台舊驛千户陳瓊吏目袁棟百戸聶麟廣西¶
府學生員何鏞等各申呈為刦搶殺害地方等事俱批¶
節行巡捕指揮等官㑹同廣西府掌印官督併土舎千¶
百夫長通把人等撫捕去後今奉前因看得廣西府署¶
印通判王鐈申稱彌勒州管下十八寨强賊阿勿等節¶
年刦虜人財燒燬村寨積惡有名肆行無忌累經委官¶
招撫隨撫隨叛今自正徳十五年正月以来仍又大肆¶
<pb:KR2f0023_WYG_006-18b>¶
刦掠張打旗號殺死哨軍搶奪官馬以致失主紛紜告¶
擾及至差人撫諭又乃恃險逞惡前来赶殺以故要行¶
量調民兵㑹官緝捕似為相應其稱預借殷實之家飯¶
米委官收給暫助行糧又恐此後用盡難繼查得臨安¶
衛見今收貯正徳十三年分支剰揭撥餘丁銀一千六¶
十四兩五錢七分五釐正徳十四年分八百一十一兩¶
四錢一分并通海前前右右二所正德十四年分銀五¶
百一十四兩四錢三分俱收在官係是無礙官錢可以¶
<pb:KR2f0023_WYG_006-19a>¶
於内量取支用本職行令通判王鐈指揮查俊率領本¶
府經歴劉勤土官照磨髙世安等起調本府所屬民兵¶
直抵十八寨賊巢多方脅撫其賊通澂江路南阿迷彌¶
勒建水寜州道路遵奉牌劄先已撥差各該應捕人員¶
率領兵夫用心守把外㑹同分守左叅政鄧相調撥臨¶
安衛官軍共四百九十員名雲南右等衛恊守官軍五¶
百十員名跟隨遥振并動支臨安衛收貯正徳十三十¶
四年分支剰餘丁銀一千八百七十五兩九錢八分五¶
<pb:KR2f0023_WYG_006-19b>¶
釐以備賞用於本年三月二十五日帶領自臨安起馬¶
前至阿迷州為因經過路道逼近賊巢整備防䕶民兵¶
至次月初一日早方到彌勒州據署印知州盧元愷巡¶
捕指揮查俊各禀賊黨衆盛不肯聴撫本州雖奉明文¶
調集兵夫一千餘名并路南州兵夫二百八十名而通¶
判王鐈尚在本府調兵未齊難以攻圍及審頭目人等¶
亦稱兵寡難進職等不敢輕舉㑹同審處前項強賊據¶
險貽患有年欲為萬全之計必須預備糧草起調元江¶
<pb:KR2f0023_WYG_006-20a>¶
臨安澂江羅雄等處象馬等兵約同一萬員名呈請旗¶
牌人員督率前進方克有濟但事在持久非旦夕可成¶
職等雖已發牌前項府州令其調集聴取竊慮農務將¶
興或隂雨連綿兼以天道值暑瘴癘交作則又事有難¶
為是以只得量添附近精兵困圍脅撫欲得獻其首惡¶
權為一處俟有成算另行呈奪再照通判王鐈勇於捕¶
盜志亦可嘉但視為輕易驚動賊黨申稱調兵五千尚¶
未得千人決期二十五日進兵至今猶未到州以致各¶
<pb:KR2f0023_WYG_006-20b>¶
職至此猝難舉事等因具呈到臣案照已經節行去後¶
今據前因㑹同鎮守雲南并金齒騰衝等處地方兼提¶
督銀場内官監太監史泰巡按雲南監察御史陳察議¶
得徳莫大於好生政莫良於化惡十八寨強賊諸夷雜¶
種異禀殊俗死亡不弔殺掠為能先年在官累勤招撫¶
㤀彼桀驁欲就羈縻撫使未及旋歸居民已為薦食惡¶
不可化非一日矣正徳十年春鎮守撫按官以此奏聞¶
専意勦擈然賊犯賊級擒斬無幾名顆而我軍殺死百¶
<pb:KR2f0023_WYG_006-21a>¶
户一員殺死并殺傷兵夫不下百數十名事遂中止盜¶
賊如何不肆地方如何得寜當時兵備等官叅奏提問¶
至今方結今日虎窺内地藩籬而益深狼噬齊民膏血¶
而無忌撫則既知不肯聴撫勦則又恐不能成功瘡切¶
傷弓過其地者實難奮翼目觀入井當其任者忍弗動¶
心為今之計合戒覆前以圖善後豈惟兵糧宜集尤貴¶
將領先擇副使吳便查帶支剰餘丁銀兩未及二千相¶
應留備軍興賞犒之費今要起調各屬象馬等兵一萬¶
<pb:KR2f0023_WYG_006-21b>¶
毎人一日該用糧一升五合毎日該糧一百五十石以¶
一箇月為率該用糧四千五百石二箇月則倍之應於¶
路南彌勒寜州近十八寨州縣分屯方便支用萬兵既¶
集軍民兵夫應於各府州縣衛所文武職官選取謀勇¶
忠勤一二百員統率調度方稱任使兵在神速固驟發¶
可以掩其不備事須豫立惟有備斯無患於將然今天¶
道人事既難猝舉乗間伺時亦合早慮通判王鐈據叅¶
政鄧相等所呈合當提究但正用人之際姑記以俟後¶
<pb:KR2f0023_WYG_006-22a>¶
議除案行都布按三司行移掌印并該道守巡兵備督¶
糧督屯官員查照逐一議處仍請鎮守衙門欽降旗牌¶
督催土兵預備聴候相機撫捕及將在逃知府張縉科¶
𣲖情罪勘報另奏外緣係地方重大賊情起調兵夫動¶
支錢糧事理為此具本差承差李載親齎謹具題知正¶
徳十五年四月初九日¶
　　禁科擾疏¶
題為禁止科擾以安軍民事據整飭金騰兵備雲南按¶
<pb:KR2f0023_WYG_006-22b>¶
察司副使汪標呈奉臣信牌前事行該本官問得犯人¶
董天福招係大理府太和縣民充騰衝軍民指揮使司¶
户房典吏本司一應公務毎年揭撥餘丁出辦銀兩俱¶
經印指揮陳亷徴収支銷正徳十四年例應朝覲本年¶
六月内蒙巡撫何都御史案騐備開吏部咨到朝覲事¶
例行移雲南布政使司通行所屬應朝衙門土流官員¶
應帶吏典書役皂𨽻人等各照今定&KR1083;纒數目出辦支¶
給不許分外多帶一人多科一毫酒席等項悉從省革¶
<pb:KR2f0023_WYG_006-23a>¶
守巡官至處嚴加訪察但有不行存䘏軍民故違科害¶
者體訪得實不待告發就便叅究各道仍將按屬官吏¶
支領應朝&KR1083;纒銀共若干已於某處動支中間有無分¶
外科取緣由呈報等因轉行兵備官備行本司呈委指¶
揮馮鑑帶同該吏楊一霑應朝陳㢘自合於前項餘丁¶
銀内依數支給為當不合令馮鑑楊一霑照依往年自¶
備酒食邀請本司各所并經歴司巡司稅課司館驛等¶
衙門指揮千百户大使驛丞等官各以禮量助&KR1083;纒餽¶
<pb:KR2f0023_WYG_006-23b>¶
贐馮鑑楊一霑各得銀以足原擬&KR1083;纒之數比陳亷要¶
得乗機侵盜將餘丁銀内動支六十兩止將三十兩送¶
與馮鑑楊一霑各顧夫馬應朝去訖餘銀三十兩陳亷¶
不合侵盜入已本年十一月内蒙兵備江副使牌行本¶
司查理應朝官吏&KR1083;纒銀兩陳亷不合揑稱於左等所¶
銀差内動支六十兩給與官四十兩吏二十兩領訖虛¶
情闗行本司董天福在房承行明知前弊不合不行查¶
舉輒依書寫轉呈江副使處致蒙查出備呈本院牌行¶
<pb:KR2f0023_WYG_006-24a>¶
本官將天福提解到官查審前情明白將董天福問罪¶
照出指揮陳廉等人贓另行等因備招具呈到臣除㕘¶
詳合律批行將董天福依擬發落馮鑑楊一霑候回日¶
查究外叅照雲南都指揮使司騰衝軍民指揮使司指¶
揮使陳廉指倚官吏應朝為由私將官銀侵盜入已事¶
屬違法律合提問緣係軍職未敢擅便為此具本差承¶
差李載親齎謹題請㫖正徳十五年四月初九日¶
　　議國課疏¶
<pb:KR2f0023_WYG_006-24b>¶
題為議處國課以安邉民事准户部咨該本部題雲南¶
清吏司案呈奉本部送户科抄出臣等題前事㑹同鎮¶
守雲南總兵官征南將軍太子太傅黔國公沐崑巡按¶
雲南監察御史萬鎡公同都布按三司官查議得雲南¶
大理等府地方原設新興等處銀場原撥各衛軍充礦¶
夫採穵嵗辦銀兩莭因鎮守内臣差去人員採穵未免¶
囊橐其間以致嵗辦不敷將礦夫口糧折辦又將夫丁¶
乾認共補課額大段一嵗銀場所出不過三千有餘礦¶
<pb:KR2f0023_WYG_006-25a>¶
夫口糧夫丁折辦乾認乃至二萬八千餘兩正徳六年¶
鎮守總兵官并巡按御史奏將各場封閉免辦以紓民¶
困三四年間地方獲安正徳九年被瀾滄衛軍周達妄¶
行奏開旋復科擾害生侵欺弊出正徳十三年撫按又¶
將災異感召情節建議封閉該部議擬覆題未蒙俞㫖¶
本年鎮守太監專任提督以来查得礦夫口糧折辦銀¶
解布政司者先年因有麗江蒙化寜州浪穹等府州縣¶
逓年拖欠數多抵鑄之時恐誤解京那借在庫備邉等¶
<pb:KR2f0023_WYG_006-25b>¶
項銀共二萬五千餘兩凑解至今未補夫丁乾認銀解¶
都司者逓年夫丁辦納不前官司追併𦂳急至於賣男¶
鬻女破産蕩家接輳補納又被經收人員耗取侵用軍¶
受横征之苦國無完課之期緣雲南地方土號不毛物¶
産最少家無宿藏米榖極貴總計一嵗之賦稅僅勾一¶
嵗之供給況邉徼易動夷情靡常事變無形兵糧當預¶
若使此地無此銀場朝廷决不以千數緡為盈縮而礦夫¶
得各回原籍操備則得軍一萬七千四百四名口糧得¶
<pb:KR2f0023_WYG_006-26a>¶
令有司收積則得糧一萬八千七百五十六石夫丁得¶
免乾認銀一萬三千一百餘兩以備仰事俯育則得各¶
遂生理恩感昊天歡騰異域然則銀場一事閉者為地¶
方弭害其指甚夥開者為公家營利能得㡬何以事之¶
利害言之閉者反足為利開者適足成害以利害之多¶
寡言之閉者所弭之害多而所䘮之利寡開者所得之¶
利寡而所貽之害多此前此鎮守撫按所以踵陳封閉¶
之奏而該部具覆力主其說蓋酌寡量多惜大畧小當¶
<pb:KR2f0023_WYG_006-26b>¶
如是也臣今日敢不復為皇上言之皇上下之該部備¶
查詳議必有以驗臣言為不誣矣或曰奉公行法惟貴¶
得人利無小而可棄害無大而不可去臣願乞將原撥¶
軍充礦夫一切查革各照原伍操備差使將原擬口糧¶
亦各免𣲖行令各府州縣量徴折色通解布政使司聴¶
作備邉并營建宫室支用將九處銀場判山窩村廣運¶
寳泉四場先年因無礦脉除豁訖新興南安白塔白崖¶
黄礦五場查照近規鎮守衙門行令三司掌印等官於¶
<pb:KR2f0023_WYG_006-27a>¶
各府州選委廉慎勤能佐貳官場各一員管領人工採¶
穵沙礦辦納國課若原開峒口礦脉衰微不勾辦納聴¶
令查勘附近新開處所一體採穵雖難拘定額數務在¶
儘數納解庶上収天然自有之利下免主者取盈之害¶
等因題奉聖㫖户部知道欽此該户部叅㸔得巡撫雲¶
南右副都御史何孟春所奏銀礦一事先年撫按奏准¶
封閉民困始甦今都御史何孟春仰荷巡撫重託靖安¶
地方乃其分内借曰鎮守等官㑹議宜開自當力主其¶
<pb:KR2f0023_WYG_006-27b>¶
說若果灼見國課難完礦夫困苦亦建議免辦却乃奏¶
要附近新開礦峒一體採穵非惟輕信人言抑且有負¶
任使况銀礦得利甚微為害甚大若使准其所奏誠恐假¶
託辦納弊出多端因而科擾侵欺勢所必有不能安民¶
而反殃民將来激成他變咎將誰歸宜從抄出查例執¶
奏施行等因抄出送司案查正徳六年為地震事該鎮¶
守總兵官黔國公沐崑等㑹題要將雲南大理等府新¶
興等場比照福建等處事例封閉該本部議擬題奉聖¶
<pb:KR2f0023_WYG_006-28a>¶
㫖准議欽此通行欽遵訖又為遵舊制復銀場以便軍¶
民生理辦納課程禁除私竊安靖地方等事該雲南都¶
司瀾滄衛軍丁周達節次奏稱各場封閉要行復開該¶
户科㕘出周達送問逓回訖又為照舊採辦銀課以備國¶
用以安地方等事該鎮守雲南太監張倫奏要備工具¶
雇夫開礦採穵煎辦納課以安地方該本部議擬合無¶
照舊封閉題奉聖㫖是欽此又該軍丁周達令弟周進¶
奏要復開亦該户科叅出本部議擬照舊封閉題奉聖¶
<pb:KR2f0023_WYG_006-28b>¶
㫖恁毎還議處了来說欽此該本部議擬仍令鎮巡等¶
官従長㑹議定奪題奉聖㫖礦場不必踏勘只照先年¶
崔安等事例採辦仍着鎮巡等官梁裕等管理欽此又¶
為災異事該巡撫雲南都御史范鏞巡按御史唐龍各¶
題稱雲南大理等府新興等場與螳螂赤石崖賊巢相¶
近其間夷䝤因附為姦乞要仍前封閉該本部議擬行¶
移彼處撫按衙門將正徳十二年所採見在銀課照數¶
煎辦解京正徳十三年正月以後銀礦即行封閉礦夫¶
<pb:KR2f0023_WYG_006-29a>¶
停革銀課免辦題奉聖㫖銀課照舊閘辦欽此通行欽¶
遵去後案呈到部看得鎮守雲南總兵官黔國公沐崑¶
巡撫都御史何孟春巡按監察御史萬鎡各題稱雲南¶
大理等府新興等場一歲銀場所出不過三千餘兩折¶
辦乾認乃至二萬八千餘兩要將原撥軍充礦夫一切¶
查革將原擬口糧亦各免𣲖將新興等五場於各府州¶
選委廉能佐貳官管領人工採穵沙礦辦納國課若原¶
開峒口礦脉衰微不勾辦納聴令查勘附近新開處所¶
<pb:KR2f0023_WYG_006-29b>¶
一體採穵一莭為照雲南礦場節該本部議擬具題俱¶
奉有前項欽依所據新興等五場既是礦脉衰微利少¶
害多相與具奏封閉其附近新開處所原無採穵豈可¶
創舉以開釁端既該戸科叅出前情合無候命下本部¶
通行雲南鎮巡等官都御史何孟春等將原撥礦夫一¶
切查革回伍操備原擬口糧亦各免𣲖其新興等五場¶
并新開處所一體封閉嵗辦課額暫且停免待候礦脉¶
長盛之時另行具奏定奪等因題奉聖㫖是這礦場應¶
<pb:KR2f0023_WYG_006-30a>¶
否開閉還着鎮巡等官查議明白来説欽此欽遵備咨¶
前来已行雲南都布按三司將原撥礦夫查革原擬口¶
糧免派及將礦場應否開閉事宜備呈鎮守巡按衙門¶
㑹呈查議去後月久未報除行催外巻查正徳十三年¶
四月二十五日該前巡撫都御史范鏞准户部咨為遵¶
舊制專督銀場事該鎮守雲南并金齒騰衝等處地方¶
内官監太監史泰題稱前任太監劉昶崔安等奉勅不¶
妨鎮守職專提督本處銀場聴其選擇武職官員管理¶
<pb:KR2f0023_WYG_006-30b>¶
閘辦銀課責限完解近年以来降勅太監梁裕與同總¶
兵巡撫官公同管理議委文職閘辦掣肘不堪行事乞¶
要職專提督等因該本部議擬題奉聖㫖是這閘辦銀¶
課准照劉昶崔安事例提督管理寫勅與他欽此欽遵¶
通行外正徳十四年四月二十日臣接管巡撫切惟前¶
項銀場課額利少害多休戚事干地方興除乃臣職分¶
撫臨之初即行查議事求其大此實宜先案㑹先存鎮¶
守總兵官沐崑前巡按御史萬鎡議照所言與臣俱同¶
<pb:KR2f0023_WYG_006-31a>¶
以此相與酌量亟申奏請臣並不敢輕信人言但臣彼¶
時初到方及一月聞見惟恐欠真言語未能專决有負¶
任使罪實難辭今㑹同巡按雲南監察御史陳察再查¶
議得雲南地方原設銀場法當封閉従前撫按官員累¶
次言之已為懇切該部累次執奉已為明備惟乞皇上¶
睿聰剛斷一言而已彼欲開者未嘗不飾以利而啖聖¶
心此欲閉者敢不歴陳其害而悟天意大抵銀場為利¶
實少為害實多利纔十一害率千百而十一之利又不¶
<pb:KR2f0023_WYG_006-31b>¶
全歸公家千百之害常至槩及官私判山等場𢎞治十¶
二年奏除之後續有採穵九重不得知也新興等場正¶
徳九年奏開以来開出附近處所峒口名色九重亦不¶
得盡聞也然則附近峒口數年之利臣不預其事不審¶
以供上者㡬何臣去嵗㑹奏新開處所追論之言既往¶
無益不復究竟根源煩瀆聰聴本年三月初八日雲南¶
府安寜州禄豐縣大理府衛賔川州鶴慶府白鹽井提¶
舉司俱各申報地震而近銀場地方震動尤甚臣等已¶
<pb:KR2f0023_WYG_006-32a>¶
奏聞外天下近年地震之變雲南獨多雲南地方地震¶
之變銀場尤甚實由銀礦採穵深酷有傷地脉以致隂¶
道不寜故也變必有應患當預防今螳螂母喜龜山一¶
帶盜賊出沒人民饑窘萬一勢激利動結構召集重貽¶
境内大患臣等各有地方責任雖死何贖㐲望皇上俯¶
從前此撫按官所言及該部所執奏者斷在不疑早加¶
封閉仍著於甲令不許聚斂姦徒再啟釁端使夫丁永¶
壮城池之守銀米充倉庫之儲地方生靈不勝幸甚臣¶
<pb:KR2f0023_WYG_006-32b>¶
等不勝幸甚緣奉欽依是這礦塲應否開閉還著鎮巡等¶
官查議明白来説事理未敢擅專為此具本差承差張¶
時霖齎捧謹題請㫖正徳十五年七月初四日¶
　　治貪疏¶
題為處治貪酷官員事臣莭該欽奉勅諭文武大小衙¶
門管事官員有才不勝任妨廢政務者有肆為貪酷虐¶
害軍民者聴爾體察得實輕則量情黜罸重則拏問如¶
律應奏請者叅奏處治欽此欽遵臣到鎮以来於今再¶
<pb:KR2f0023_WYG_006-33a>¶
歲其於地方之事敢不責已而先身又須屬吏之賢相¶
與共成而恊理顧人才自是不齊而邊逺尤難責備臨¶
其上者舎短取長惟當器使在於下者圖新改舊或可¶
善終臣未嘗輕薦一人不敢輕論一士務久之以竢其¶
定於行處以考其真至於妨廢政務肆為貪酷真跡顯¶
著應挐問者不敢不行黜罸應奏請者若雲南布政司¶
等衙門布政等官許淳等近據布政司呈為預處考察¶
黜調官員以防姦弊事所司實秉一鑑之空而皇上已¶
<pb:KR2f0023_WYG_006-33b>¶
明萬里之見矣楚䧺府同知蕭澄違例擅取兵夫假差¶
私受賄賂白鹽井鹽課提舉司提舉陳元憲詐稱應朝¶
斂錢擅離原職回籍臣已㕘奏未奉明㫖廣西府知府¶
張縉横挑玀賊釁開而不復支持暴斂土民事發而遂¶
自逃去該臣行查另奏外查訪得尋甸軍民府知府戴¶
鰲在任之時衙門脩理雖有蹟而冒破之弊甚深盜賊¶
緝挐似有功而牽攀之利無筭詞訟既行罸贖分外豈¶
是官收錢糧常被加徴就中毎多私入且納賄有黠奴¶
<pb:KR2f0023_WYG_006-34a>¶
戴益以代其手而招賕又姦吏張本全以中其心因黠¶
奴占娶民妻而致讎其親夫馬輝斃於捶楚之下因姦¶
吏抽分料價而假禍於别犯任亥羊得等死於囹圄之¶
中及查本官自正徳十三年冬給由去訖今二十箇餘¶
月未回其他任内贓私人命事形告訐官與彌縫方在¶
追求未容悉數本官不顧公座久虚水程久悞豈獨遷¶
延畏避或將希企陞除臣惟本官給由不即依限回任¶
設有寸長可取已為妨廢政務况如此之人乎任内贓¶
<pb:KR2f0023_WYG_006-34b>¶
私人命告訐在官但有一事是實已見肆為貪酷况如¶
此之夥乎彼若仍得遂其姦謀人將復何畏乎國法如¶
蒙乞勅該部再加詢察如果與臣議合亟將本官革職¶
為民或照考察不謹事例行令冠帶閒住另選他官来¶
管府事仍候雲南按察司將其任内各項情莭勘問施¶
行庶政務可漸脩明兇貪亦知警懼幸甚縁係處治給¶
由久不回任貪酷官員事理未敢擅便為此具本差承¶
差楊岐鳳親齎謹題請㫖正徳十五年閏八月初一日¶
<pb:KR2f0023_WYG_006-35a>¶
　　議剿草賊疏¶
題為積年草賊嘯聚山林刦殺人財攻燒村寨等事正¶
徳十五年閏八月十四日准兵部咨為積年草賊嘯聚¶
山林刦殺人財攻燒村寨事該本部題該臣等㑹題本¶
部議擬本年七月初一日奉聖㫖是這十八寨強賊聚¶
集人衆攻燒村寨刦殺人財地方十分受害吳便張縉¶
都著巡按御史提了問何孟春等議奏地方事情執持¶
兩端含糊不决好生有負委託着上緊㑹議停當奏来¶
<pb:KR2f0023_WYG_006-35b>¶
定奪如或仍前怠玩致誤事機罪有所歸欽此又為地¶
方賊情事該本部題該刑科都給事中劉洙具題本部¶
議擬節該奉聖㫖是這邉方賊情莭年鎮巡等官因循¶
茍且不遵成命處置欠當本當查究但俱已遷官去任¶
了都饒他撫剿事宜已别有㫖着何孟春等㑹議具奏¶
欽此欽遵各咨到臣案照先今㑹題去後行據守巡臨¶
元道㕘政等官鄧相等呈稱本年三月二十三日該原¶
委備禦巡捕指揮等官李遵等各選調附近軍民兵夫¶
<pb:KR2f0023_WYG_006-36a>¶
跟随各職至彌勒州添撥本州并路南州民兵各領帶¶
於構甸者圭山等處將招撫告示差令把事李和等齎¶
進曉諭各賊不容入寨又督據巡捕指揮查俊等陸續¶
挐獲路韈卜寨賊人一名阿旦法果寨賊人二名者柰¶
者寧言者龍寨有名賊首一名張七各寨有名縦賊窩¶
主二名王仲明楊清賊屬二名黑都等審實起解并獲¶
到贓牛一十一隻無主識認發州賣銀三十一兩支給¶
兵夫行糧四月初四等日廣西府署印通判王鐈師宗¶
<pb:KR2f0023_WYG_006-36b>¶
等州土舎龍莭等豆温等鄉千夫長自那等各領帶民¶
兵到来初九日責令通判王鐈督領前進該本官呈稱¶
十二日至莫索甸劄營是夜瞭望法果路韈卜寨俱有¶
火光燭天次日發兵出哨龍節自那等兵夫自為一哨¶
義官趙琛番洪段一青等兵夫合為一哨土舎昂繼先¶
秦昇楊廷秀楊志明何志聰等兵夫為一哨領齎告示¶
前進法果等寨挟撫見得各賊百十餘家燒毁不見賊¶
人有番洪昂軒等同自那等行至路韈卜寨箐内遇見¶
<pb:KR2f0023_WYG_006-37a>¶
騎步三百餘衆擁来拒敵我兵奮勇向前抵鬬各賊方¶
纔退遁有昂繼先秦昇何志聰等因見日晚林箐深密¶
不敢妄入各兵復回將高頭甸陸油木頭革三寨房屋¶
盡行燒燬於附近箐内摉獲賊屬二名口普的等帶回¶
本營十四日不料龍節自那等志在貪得見各寨不燬¶
不能大有所獲輒自解散逃回以致廣西彌勒路南等¶
處兵夫不肯前進等因具呈職等暫令本官掣兵回州¶
將龍節自那等行廣西府提問賊人問報外議得該府¶
<pb:KR2f0023_WYG_006-37b>¶
彌勒州十八寨地方四靣山大崖陡中間林密箐深又¶
有盤江險溪急流衝遶其下上下聨絡二百餘里所聚¶
賊徒不止三千餘人倚險負固據為虎窟膏腴田地不¶
屑耕種惟恃夷性打刦不納公家賦稅不服官府管束¶
鄰近臨安府所屬建水阿迷寜州通海縣澂江府所屬¶
路南江州等州縣軍民莊户無不被其殘害先年節經¶
動調兵夫征勦為因巢穴廣險各賊易於藏沒調来兵¶
夫㒺知彼處路徑險阨反被損傷致遺失事之累兵夫¶
<pb:KR2f0023_WYG_006-38a>¶
回後復出大作譎詐多端累撫累叛無可柰何近自正¶
徳十三年三月以至於今仍又大肆兇惡動則千百為¶
羣少亦不下三四百輩或在本州地方或過前項府州¶
縣界甚至深入臨安府經由大路逼近府治三二十里¶
張打旗號吹動響器刦殺人財攻燒村寨哨堡殺死官¶
軍民兵搶奪官馬靡所不為以致寜州婆兮鄉沿至建¶
水州大曲江豐樂等鄉阿迷州部沼等處挨連&KR1083;江一¶
帶地方上下百有餘里莽無人烟田糧地土盡生草木¶
<pb:KR2f0023_WYG_006-38b>¶
人民俱各逃移糧差無從措辦其餘隣近地方各亦時¶
懐驚惶朝不保暮雖處太平之世猶居離亂之鄉似此¶
罪惡滔天神人共怒職等親詣地方差人撫諭不容入¶
寨進兵挟撫又行拒敵若非動調大軍勦捕將来釀成¶
大患殆不可言合無趂今預積糧草將正徳十五年分¶
有司夏稅内量派折色銀兩若干解赴廣西府收貯倘¶
數不敷動支臨安府庫収庫臨安衛節年屯糧折色銀¶
兩委的當官員領齎糴買在倉收貯又行令附近建水¶
<pb:KR2f0023_WYG_006-39a>¶
路南阿迷寜州通海江川州縣亦各存留稅糧本色或¶
將預備倉榖碾米以備守把或征進兵夫支用等因到¶
臣看得賊不可撫則兵决當用兵調既多則糧費益廣¶
惟先事而有備斯乗時而可為各官所議與本院前此¶
所行縁由大抵相同除批仰都布按三司查議呈奪外¶
㑹同鎮巡衙門議照前賊惡已貫盈法當誅滅但恐各¶
該村寨雖稱俱係賊巢中間豈無良善各該夷玀雖稱¶
不聴撫諭向後或知悔改查得先年節該欽奉詔書各¶
<pb:KR2f0023_WYG_006-39b>¶
處強賊嘯聚為非詔書到日官司出榜許其自首有能¶
擒捕首惡并黨𩔖首官照例陞賞仍量給犯人財産欽¶
此欽遵外今十八賊寨若不再為審處遽爾加兵烈火¶
所延玉石難辨大軍所過雞犬不寜且前賊寨分地方¶
險逺林箐深密道路﨑嶇東則建水阿迷二州西則寜¶
州婆兮村并盤江上中下三渡北則路南州母丈矣與¶
其壤土相接豆温鄉竹子箐尖山小明凹梁王山龜山¶
口等鄉村寨近年勦未盡餘賊與其唇齒相依彼知罪在¶
<pb:KR2f0023_WYG_006-40a>¶
不赦天兵下臨未免先期潛遁或相窝蔵或相勾引同¶
惡相濟實蕃有徒相應仍出榜文備開恩詔定委的當¶
官員齎捧親抵其地再加撫諭曲指回生之路大開宥¶
死之門庻冀自新得全醜𩔖又經案行布政司備將奉¶
到恩詔書寫大字榜文數道責付今定委官指揮張鎧¶
顧浩千户何經繆俊量帶軍兵防䕶張鑑顧浩前去廣¶
西府彌勒州着落各該土流官舎并訪取慣熟鄉導諳¶
曉夷語之人令其指引直抵各該村寨將榜文張掛俾¶
<pb:KR2f0023_WYG_006-40b>¶
其革心向化各將寨内有名強賊送出將原殺死人命¶
燒燬房屋照俗陪償搶虜人畜退還給主寨中賊屬取¶
具不致再行聚衆搶刦殺人重甘死罪結狀通行繳報¶
何經繆俊分投前去澂江等府阿迷建水師宗等州通¶
十八寨道路地方張掛曉示豆温鄉竹子箐尖山小明¶
凹梁王山龜山口等鄉村寨各管鄉村千百夫長通把¶
人等但有十八寨強賊經過逃避不許窝藏容留就便¶
擒挐送官照例給賞等因通行去後又據豆温鄉百夫¶
<pb:KR2f0023_WYG_006-41a>¶
長阿完男沙者告稱千夫長自那賣陣致使伊父并夷¶
民阿恕阿者馬卜沙乃阿線楊洪等七名被賊伏兵殺死¶
并虜去盔甲鞍馬及何志聰等各告到臣看得莭次賊¶
情已徃者不為不大將来者尤有可虞竊恐四月十三¶
日之事被賊殺死兵夫虜去盔甲鞍馬未經告理不知¶
幾何而二十三日以後至今強賊復出搶虜又不知有¶
幾次前項賊勢猖獗如此虐燄不可復邇天誅不容無¶
加該道守巡等官若不及今處置之際專在地方急為¶
<pb:KR2f0023_WYG_006-41b>¶
調度使得消弭將来罪必有歸悔無所及又經案仰三¶
司即行該道守巡兵備管糧管屯并統兵都司查照先¶
次批行事理作急㑹議定擬某人某人分詣各處殫心¶
竭力一一處置糧食務無匱乏之患軍兵務得布置之¶
宜設何方畧可以撫出賊衆有何計䇿可以殄厥渠魁¶
要害於何早加防守鄉導於何早加招集有罪人犯被¶
害鄉村早加勘處等因行據都布按三司各將查議處¶
置兵糧等項縁由具呈到臣議照兵備副使吳便等四¶
<pb:KR2f0023_WYG_006-42a>¶
月内挟撫前賊領帶官民兵夫四千有餘不能得其欵¶
服今次委官齎榜前去并守巡兵備官又復親詣住守¶
挟撫若亦止是前項兵夫彼賊積習兇頑必將仍前抗¶
拒徒延嵗月有悞事機且撫不服則勦當繼糧既蓄則¶
兵可徴又經㑹同太監史泰牌差雲南左等衛所官舎¶
王昂等將今議定選調各府州縣衛所官軍民兵照數¶
揀選武定府先調民兵五百名尋甸府五百名霑益州¶
五百名新化州三百名羅次縣三百名嶍峨縣一百名¶
<pb:KR2f0023_WYG_006-42b>¶
易門縣二百名定逺縣二百名亦佐縣一百名舊越州¶
土舎海潮下五百名并恊守官軍雲南左衛三百二十¶
六員名雲南中衛三百員名曲靖衛三百六員名越州¶
衛五十二員名宜良所三十六員名俱令各該漢土官¶
舎目把人等管領跟隨左叅政鄧相副使王忠都指揮¶
同知方仲方畧於六月十二日起程前去各隘口住守¶
相兼挟撫其餘俱要置備鮮明器械在各衙門時常操¶
練聽候調用庶使軍威振揚首惡不容逃遁地方知警¶
<pb:KR2f0023_WYG_006-43a>¶
餘黨得先解散等因通行去後續據委官雲南右前二¶
衛指揮張鎧顧浩呈稱各職於本年六月初九日起程¶
詣廣西府并彌勒州本月二十七日行據本州申據老¶
人王恵王志聰等呈稱領榜前去督併百夫長龍經前¶
進十八寨法果路韈卜髙頭甸維所等村寨張掛撫諭¶
與賊首阿勿者特等打話各賊説稱可將有職人員當¶
我毎寨上纔將現在贓牛馬匹人口退還若要有名賊¶
首送官如今我毎已盟誓了還要添人難以挐出等語¶
<pb:KR2f0023_WYG_006-43b>¶
恵等再三撫諭各賊堅執前言不領榜文不聴撫諭誠恐¶
傷害性命只得回還等因本年七月初一日又據廣西¶
府經歴司呈據把事段竜五李文善呈依蒙前去彌勒¶
州着落土舎昂繼先火頭楊義等進法果等寨撫諭各¶
賊勢衆不容入寨口稱將你府州官吏通把四五人當¶
在我們寨上我好陪賍若要挐人我毎只要人多半箇¶
不與等語不肯領榜不聴撫諭及探得各寨強賊聚衆¶
為惡誠恐傷害各役只得回還等因申呈到職尤恐不¶
<pb:KR2f0023_WYG_006-44a>¶
的㑹同廣西府署印通判吳奎牌差本府巡捕土官照¶
磨髙世安親詣十八寨覿與強賊打話撫諭若肯聴撫¶
將阿勿等挐獻送出如仍前不服亦要從實回報去後¶
各職親詣彌勒州公同署印澂江府通判王鐈又行㑹¶
差土舎昂繼先百夫長龍經義官趙林楊瑞老人李友¶
也王仲和等齎榜前去張掛再行撫諭續據高世安呈¶
稱督併原差老人百夫長與續差義官人等到於羊白¶
寨令龍經村民阿歹者方進入十八寨内路韈卜等寨¶
<pb:KR2f0023_WYG_006-44b>¶
與賊首阿勿者特阿俗等打話將榜文縁由撫諭當被¶
阿勿者特等説稱先已有二次来撫我毎决不聴了衆¶
賊聚集呐喊要来羊白寨捉挐職等有阿歹者方走報¶
職等知會當被強賊隨後赶殺職等一同奔命走回等因¶
到職又據義官楊瑞趙林老人李友也王仲和等呈與¶
髙世安相同㸔得十八寨強賊累經撫諭却乃㝠頑梗¶
抝不容差人入寨不領榜文倚山勢為險惡聚強衆以¶
成羣出入刦殺全無畏懼各村人民時懐憂恐若不預¶
<pb:KR2f0023_WYG_006-45a>¶
為裁度未免貽患地方等因到臣除批仰布政司行該道守¶
巡兵備并統兵官查照計議外又據守巡兵備統兵官叅政¶
鄧相等掲帖禀稱七月初十等日土舍秦昇等擒獲强賊者¶
速等九名口土舍祿世爵擒獲强賊者魯等四名斬獲首級¶
三顆獲到馬一匹署印通判王鐈等擒獲維所寨有名大賊¶
首阿革并餘黨一名及斬獲首級二顆報禀到臣查得别巻¶
為地方事正德十一年二月内准兵部咨該户科給事中劉¶
洙奏前事該前巡撫雲南右副都御史王懋中㑹行都布¶
<pb:KR2f0023_WYG_006-45b>¶
按三司并該道守巡兵備官計議呈詳去後未報該臣¶
查出為照本院文巻山積簿書塵委事非官吏親交三¶
司掌印并分守官交代不一情猶可諉兵備副使吳便¶
帶管分巡乃無一字照舉致臣前此失查重覆㑹題俱¶
合有罪除兵備官候事平别議該吏查提外又經㑹行¶
三司守巡兵備統兵官鄧相等拘喚齎榜入寨人員到¶
官查審強賊阿勿等如果莭次撫諭負固執迷不肯聴¶
従有如指揮張鎧等所呈相應勦捕即便㑹同計議𠞰¶
<pb:KR2f0023_WYG_006-46a>¶
捕日期原調聴候軍兵應否依數調用惟復量行選調¶
若是賊勢衆大守禦軍兵數少原調軍兵必須全調不¶
敷之數應否於附近土官衙門選調諸夷象馬凑用就¶
行議處停當具由呈奪務要謀出萬全機無一失撫勦¶
之後合用防䕶守禦等項事宜亦就查照劉給事中所¶
奏一一處置停當以憑具奏毋得茍且等因通行去後¶
續據雲南按察司呈為預處考察黜調官員以防奸弊¶
事該臣批仰僉事潘&KR1948;暫管臨安兵備去後又據委官¶
<pb:KR2f0023_WYG_006-46b>¶
雲南左中二衛千户何經繆俊呈稱六月十一日前到¶
澂江府將榜文給發張掛曉諭行據該府經歴司呈稱¶
查得該府河陽縣地方梁王山竹子山尖山三處先年¶
勦捕之後尚有賊黨阿邦革等在彼勾引十八寨強賊¶
出沒搶刦正徳十五年四月内奉上司明文將阿邦革¶
奴革阿未等斬獲首級備申撫巡衙門餘賊近聞調兵¶
俱已赴府告納糧差安挿訖本月十三日前往路南州¶
行至地名黃草壩哨探得哨下河内有船二隻當令哨¶
<pb:KR2f0023_WYG_006-47a>¶
頭必八哥舖司俞寛等將船扛擡在哨十四日到州據¶
該州回稱管下小明凹大尖山竹子箐梅子箐蘆柴箐龜¶
山口末舊母丈矣等村先有羅雄等州邑市等縣強賊¶
在彼潜住與十八寨相通刦掠近聞調兵亦各赴州告¶
認糧差安挿訖二十日前到宜良縣所地方撫諭該縣¶
回稱查得尖山明凹梅子箐蘆柴箐係路南州該管村寨¶
附近本縣四五十里俱先年及今為盜其清水塘良盜¶
混居等因又經備行巡捕千戸劉昂覆查去後二十八¶
<pb:KR2f0023_WYG_006-47b>¶
日前到寜州撫諭據本州吏目史欽結状内開土舎禄¶
世爵私庄惟哈樂阿白等村與十八寨相通為盜如哈¶
小水井二寨俱善惡相半西龍山址開北二寨俱係賊¶
阿白寨窩藏那牙寨賊歹等哈樂寨窩藏西龍寨賊阿¶
古等山母多寨窩蔵維所高頭二寨賊納亨等阿金寨¶
窩蔵禁非木本二寨賊牛答等阿勿寨窩蔵西黑村賊¶
阿番等俱十八寨強賊見今窩藏前項寨内悉皆負固¶
執迷不服其黑土維所西龍三寨俱係十八寨數内賊¶
<pb:KR2f0023_WYG_006-48a>¶
巢等因又據臨安府經歴司申稱除行建水阿迷二州¶
查勘徑自回報守巡兵備衙門轉呈外其豐樂大小曲¶
江等鄉村寨鄰近盤江一帶逓年節被廣西府十八寨¶
強賊聚衆過界刦搶今蒙調兵勦捕鄉民得安縁由到¶
職具呈守巡兵備官查勘外本職訪得寜州土舎禄世¶
爵雖曾擒斬賊犯首級解官其十八寨強賊逃避本州¶
地方者多見在各寨日則登山瞭望夜則宿歇架格山¶
洞等因具呈到臣批仰分巡副使王忠即㑹分守并統¶
<pb:KR2f0023_WYG_006-48b>¶
兵官務要根究明白回報使異日無僣賞濫刑之非庶¶
官府有収功責效之實去後據叅政鄧相等呈稱㑹議¶
得廣西府彌勒州管下十八寨強賊阿勿等據險恃強¶
嘯聚累世刦殺相繼百有餘年其鄰近臨安澂江等府¶
所屬建水阿迷寜州路南通海江川等州縣及本府州¶
構甸等處地方無不被其殘害先年敵殺官軍具奏撫¶
捕竟無全功養虎貽患遂至於今千百成羣徤馬強兵¶
横行境土刦虜焚殺殆無虚日商賈絶其往来軍民不¶
<pb:KR2f0023_WYG_006-49a>¶
保生理錢糧被其縻費子女擄為囚奴逃移漸多糧差¶
失誤邑里蕭條呻吟不絶累撫累叛莫敢誰何此盛世¶
之所不容而必討者近奉撫鎮巡按衙門具題隨宜撫¶
捕仍體朝廷好生之徳不忍遽爾加兵案仰各職量帶¶
官軍先行挟撫大書榜文差官曉諭令其獻出首惡陪¶
償搶刦財物給還虜去人口免其族𩔖更獲生全正當¶
革心向化束手聴命却敢仍前負固不容進寨輕拒榜¶
文及累差通事前去打話曲為開導示以王法挟以軍¶
<pb:KR2f0023_WYG_006-49b>¶
威反行兇逆率衆赶殺執迷不反近該通判王鐈挐獲¶
賊首阿革解官阿勿等仍敢揚言報讎擁衆攻城以致¶
地方人心驚疑震恐若不大彰國法早為殄除何以警¶
示諸夷消弭後患但賊勢強大巢穴廣險功難速成糧¶
餉必須多積軍民兵夫夷兵象馬必須俱調方可舉事¶
大約軍馬糧餉齊集雨水瘴癘亦消聴候明文刻期進¶
勦如其首惡就擒餘黨投首亦就撫處然後班師事平之¶
後應該更置防禦事宜另行呈議庻進兵無茍且之為¶
<pb:KR2f0023_WYG_006-50a>¶
而成功有永久之計再照寜州等處土舎禄世爵等窩¶
藏強賊稔惡不悛亦合議處以消後變等因到臣行據¶
都布按三司掌印官都指揮使劉宗仁左布政使方璘¶
按察使陳洪謨等呈稱前項強賊猖獗肆行刦殺無厭¶
毎當撫諭負固執迷既欲赶殺委官且又揚言報讎全¶
違人道蔑視天刑極惡窮兇人怨神怒况奉欽依事理¶
得預撫勦機宜及今剪除勢不容緩添兵益糧相應查¶
照原議處置其餘事情似難定執俱候臨期相機行事¶
<pb:KR2f0023_WYG_006-50b>¶
等因備呈前来俱經㑹行外今准前因除備咨内題奉¶
欽依事理通行欽遵外㑹同鎮守雲南并金齒騰衝等¶
處地方兼提督銀場内官監太監史泰巡按雲南監察¶
御史陳察議得天地之化由肅殺以成歲功帝王之道¶
以威武而輔文徳義存禁暴情豈佳兵廣西府彌勒州¶
十八寨強賊阿勿等不受所司約束不供本等糧差聚¶
衆即刀槍自隨出山即搶殺為事逺近地方被其蹂躪¶
徃来道路為之阻塞胎禍階亂閲世積年暴戾恣睢呌¶
<pb:KR2f0023_WYG_006-51a>¶
囂揮突惡㒺不極罪無有加臣等特念蠢爾蠻夷𩔖同¶
禽獸仰思皇上招攜懐逺之意俯顧微臣保境安民之¶
心不敢為不敎而殺之誅故常盡先撫後𠞰之慮彼羅¶
雄舊越州邑市縣等處解散之衆幸自各従安挿得保¶
生全則此寨中㝠頑之徒既堅不聴懐徕豈容曲宥使¶
復虎貽反噬疽成内食决為剿計良適其時其他别巻¶
元兇亡命窩主今方誘之效順安其反側若懐異志又¶
在臨期或當破竹之餘自有壓卵之勢所貴三軍司命得¶
<pb:KR2f0023_WYG_006-51b>¶
人為先將領得人戎務可濟左叅政鄧相副使王忠僉¶
事潘&KR1948;都指揮方仲方畧經營之久者已閱三月奔走¶
之勞者常環數州形諸文移頗有成算臣泰近因鎮守¶
缺總兵官已故黔國公沐崑原領印信符騐旗牌俱付¶
収貯相應固守㑹城慎防叵測臣孟春少竢催督糧足¶
兵齊相應親詣軍前調度區處為此除再申明案仰三¶
司轉行各官通行附近賊巢各該軍衛有司等衙門先¶
將賊人𦂳闗要路江口差撥官兵人等用心守把如有¶
<pb:KR2f0023_WYG_006-52a>¶
船隻即便撤去晝夜哨瞭毋容逃出仍曉諭鄰境鄉村¶
夷民使知只將十八寨法果等寨勦捕其調到官兵俱¶
已戒飭必不擾害各無驚疑若遇賊人逃出經過能就¶
捉獲送官一體給賞若勢重難擒即便星飛報知該地¶
方把路等項官兵追捕毋得黨助為惡因親縱放受財¶
隠藏或妄挐平人自取重罪一面移文調取先次定擬¶
各府州縣衛所㨂選聴調官軍民兵武定府民兵三千¶
名尋甸府二千名元江府一千名景東府一千名蒙化¶
<pb:KR2f0023_WYG_006-52b>¶
府五百名鶴慶府五百名霑益州二千五百名姚州二¶
千名北勝州七百名鄧川州五百名劒川州五百名安¶
寜州二百名鎮南州三百名馬隆州三百名順州三百¶
名南安州二百名大姚縣一千名亦佐縣四百名嶍峨¶
縣四百名雲南縣四百名廣通縣三百名雲南在城右¶
前後廣四衛官軍共七百員名六涼衛一百八十貟名¶
越州衛一百貟名楊林宜良二所各一百員名安寧易¶
門二所各五十員名各委土漢官指揮千百户同知知¶
<pb:KR2f0023_WYG_006-53a>¶
州知縣土舎人貟張鎧等并髙鳯等各管領俱該僉事¶
周愚督率於東西北府州縣地方進入㑹同各官分為¶
三哨一哨左叅政鄧相都指揮方仲由路南州拖白村¶
進入一哨副使王忠都指揮方畧由彌勒州火莫龍村¶
進入一哨僉事潘&KR1948;帥指揮馬昇等由寜州婆兮村進¶
入仍嚴戒飭不許擾害經過處所及鄰近賊巢鄉村亦¶
不許於中途退遛不進剿捕之時若獲原被虜良人男¶
女俱要送官審實給主與有功者一例給賞如有違法¶
<pb:KR2f0023_WYG_006-53b>¶
并貪功故殺良善及透漏消息賣放正賊臨陣不行齊¶
力奮勇畏縮退避不聴調度輕率妄動致悞事機者定¶
依軍法従事三司領兵官員查照施行若各路所統官¶
兵有不勾用者作急具呈定奪仍先籌畫萬全之計布¶
置停當刻期並進直𢷬巢穴務在一舉克捷首惡無遺¶
黨𩔖悉殄以安地方人民若官軍人等獲有功次就便¶
驗實給賞記録事完繳報凡百進止機宜并案驗該載¶
不盡者悉聴各官臨事之際隨宜應變而行尤須審察¶
<pb:KR2f0023_WYG_006-54a>¶
下情恊同商議俾兵不徒勞糧無虚費功成之日自有¶
公論毋得偏執已見不詢衆情坐視違延重貽後患不¶
便守巡官仍查前項附近撫處過賊寨地方若無窩藏容¶
隠兇惡有名强賊不必摉捕若又中變助惡與法果等寨¶
一體施行其合用糧餉并隨營賞功銀兩等物布政司¶
掌印官并右叅政晁必登作急措置支給外查得臣泰¶
節該欽奉勅諭内開凡有軍機夷情等事須與總兵官¶
及巡撫巡按三司等官計議而行欽此臣孟春莭該欽¶
<pb:KR2f0023_WYG_006-54b>¶
奉勅諭内開但有賊寇生發即㑹同鎮守總兵等官同¶
心計議量調官軍設法撫捕毋令滋蔓欽此欽遵及㑹¶
同巡按雲南監察御史陳察叅照外切縁前項盜賊已¶
經兵部題奉成命隨宜撫剿及查𢎞治十三年剿捕竹¶
子箐正徳二年剿捕豆温鄉七年剿捕安南長官司賊¶
人俱係一面剿捕一面具奏蓋以雲南至為險逺去神¶
京則萬里離外國纔數程地逈天髙苦封章之難達風¶
吹草動慮仇虜之易聞近日鎮守既缺總兵先年巡撫¶
<pb:KR2f0023_WYG_006-55a>¶
實兼軍務今非昔比事與勢違臣等竊惟皇上責臣等以¶
執持兩端含糊不決欲臣等知惟斷乃成之功諭臣等以¶
奏来定奪又曰如或仍前怠玩致誤事機罪有所歸欲¶
臣等知不從中制之義臣孟春職專統御主謀弗臧¶
實負萬罪緣係動調官軍勦捕盜賊事理未敢擅便為¶
此具本差承差李如松齎捧謹具題知正徳十五年閏¶
八月十七日¶
　¶
<pb:KR2f0023_WYG_006-55b>¶
　¶
　¶
　¶
　¶
　¶
　¶
　¶
　何文簡䟽議巻六¶
